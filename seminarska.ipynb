{
 "cells": [
  {
   "cell_type": "markdown",
   "metadata": {},
   "source": [
    "# Analiza progresije teka na 100m\n",
    "\n",
    "![Usain Bolt in Tekmeci](./b2c5ed7855381d37df5c.jpeg)\n",
    "\n",
    "Slika 1: Zaključek teka na 100m na olimpijskih igrah.\n",
    "\n",
    "## Uvod\n",
    "\n",
    "V tej seminarski nalogi bomo podrobneje preučili rezultate preteklih šprinterskih preizkušenj na 100 metrov s ciljem ugotoviti ključne dejavnike, ki prispevajo k izboljšanju svetovnega rekorda v tej disciplini. Tek na 100 metrov je kompleksna kombinacija fizične pripravljenosti, tehnične dovršenosti in optimalnih pogojev. Analizirali bomo merljive dejavnike ter vpliv zunanjih pogojev. Seveda na dosežen svetovni rekord vplivajo še mnogi dejavniki, ki pa jih je težko predstaviti oziroma so prezahtevni za obseg te seminarske naloge.\n",
    "\n",
    "Težje merljivi, a pomembni dejavniki so tudi psihološka pripravljenost, sposobnost obvladovanja stresa in motivacija, ki prav tako pomembno vplivajo na šprinterske dosežke, a so pogosto subtilni in nepredvidljivi. Če bi želeli imeti zares objektivno sliko oziroma predstavo, kaj loči svetovne rekorderje od ostalih tekmovalcev ter kako se lahko šprinterji še bolj približajo mejam človeške zmogljivosti v tej elitni disciplini, bi morali upoštevati tako merljive kot nemerljive dejavnike, ki vplivajo na vrhunske dosežke v teku na 100 metrov.\n",
    "\n",
    "##### Natančneje:\n",
    "\n",
    "1. **Progresija svetovnega rekorda**:  \n",
    "   Analizirali bomo, kako so se svetovni rekordi na 100 m  \n",
    "   skozi desetletja izboljševali. Osredotočili se bomo  \n",
    "   le na nekaj merljivih podatkov.\n",
    "\n",
    "2. **Geografska analiza športnikov**:  \n",
    "   Raziskali bomo, iz katerih delov sveta prihajajo najboljši atleti  \n",
    "   in ali obstaja kakšna povezava med regijo ter uspešnostjo  \n",
    "   na 100-metrski tekmi.\n",
    "\n",
    "3. **Vpliv starosti**:  \n",
    "   Naravno vprašanje je, kako na kakovost teka vpliva starost,  \n",
    "   zanima nas, v katerem obdobju so atleti optimalno pripravljeni,  \n",
    "   poskusili bomo razložiti, zakaj lahko v določenih primerih pride do odstopanj.\n",
    "\n",
    "4. **Reakcijski časi**:  \n",
    "   Velik del teka na 100 m je reakcijski čas, zanima nas, ali je to ključ do svetovnega rekorda.\n",
    "\n",
    "5. **Povezava med rekordi in zunanjimi vplivi**:  \n",
    "   Gotovo najzanimivejši del seminarske naloge je razmislek o tem, kako pravzaprav lahko objektivno primerjamo dosežene čase.  \n",
    "   Pokazali bomo, da je do neke mere pri doseženem rezultatu pomembna tudi \"sreča\".\n",
    "\n",
    "\n",
    "## Analiza podatkov\n",
    "\n",
    "### Progresija svetovnega rekorda\n",
    "\n",
    "Za začetek si oglejmo preprosto progresijo svetovnega rekorda v šprintu na 100 metrov. Jasno je, da je vsak nov svetovni rekord hitrejši od prejšnjega, zanima pa nas, kje so meje. Na to vprašanje ne moremo podati dokončnega odgovora, saj se skrivajo predvsem v odzivnosti mišičnega tkiva in načinu treniranja. Očitne izboljšave so prisotne tudi pri obutvi, kakovosti steze, razumevanju delovanja mišičnega tkiva in drugih dejavnikih, ki vplivajo na šprinterske dosežke.\n",
    "\n",
    "![UVP_seminarska](./wr_times.png)\n",
    "\n",
    "Slika 2: Graf prikazuje čase najboljših šprinterjev na 100m\n",
    "\n",
    "### Geografska analiza športnikov\n",
    "\n",
    "V literaturi lahko večkrat zasledimo, da pri hitrejših disciplinah, kot sta tek na 100 in 200 metrov, prevladujejo določene etnične skupine. Na spodnjem tortnem diagramu lahko vidimo, da res dominirata dve državi, in sicer Združene države Amerike in Jamajka. V odstotku \"drugo\" so zajete vse ostale države; kot zanimivost lahko omenimo, da se na tretjem mestu nahaja Nigerija. Prevlado Afroameričanov si lahko razložimo z dejstvom, da je ameriški šolski sistem naravnan tako, da poišče talente. Po drugi strani pa je dominantnost Jamajke večja zanimivost. Najpogosteje se za vzrok tovrstnih rezultatov navajajo genetske predispozicije.\n",
    "\n",
    "![UVP_seminarska](./tortni_diag.png)\n",
    "\n",
    "Slika 3: Prikaz narodnosti atletov, glede na delež celote\n",
    "\n",
    "### Vpliv starosti\n",
    "\n",
    "Strokovnjaki trdijo, da je telo na vrhuncu svojih sposobnosti med dvajsetim in tridesetim letom. Zato pričakujemo, da bo večina atletov vrhunce svojih karier dosegla v tem časovnem intervalu. Na grafu vidimo starosti šestih najboljših atletov. Njihova povprečna starost je res okoli 26 let, kot smo pričakovali. Opazimo pa, da eden izmed atletov močno odstopa. Če ta čas izvzamemo iz statistike, je povprečna starost še precej nižja, kar se ujema tudi s podatki, pridobljenimi s spletne strani IAAF, kjer je povprečje najboljših atletov celo pod 24 leti.\n",
    "\n",
    "![UVP_seminarska](./age_plot.png)\n",
    "\n",
    "Slika 4: Prikaz starosti\n",
    "\n",
    "### Reakcijski časi\n",
    "\n",
    "Reakcijski čas je ključni element v teku na 100 metrov, saj lahko neposredno vpliva na končni rezultat. V šprinterski disciplini, kjer so razlike med najboljšimi tekači pogosto merjene v stotinkah sekunde, lahko hiter reakcijski čas pomeni razliko med zmago in porazom. Reakcijski čas se nanaša na obdobje med startnim signalom in trenutkom, ko tekač dejansko zapusti startni blok. \n",
    "\n",
    "Tekači z boljšim reakcijskim časom lahko hitreje preidejo v polni tek, kar jim omogoča boljši začetek in možnost, da ohranijo prednost skozi celotno razdaljo. Čeprav reakcijski čas ni edini dejavnik, ki določa uspešnost v teku na 100 metrov, je vsekakor pomemben, saj vpliva na tekačevo sposobnost, da izkoristi svojo maksimalno hitrost čim prej. Poleg tega dober reakcijski čas zahteva koncentracijo, izurjenost in psihološko pripravljenost, kar so ključni elementi za uspeh v tej izjemno zahtevni disciplini.\n",
    "\n",
    "![UVP_seminarska](./reaction_times_with_average.png)\n",
    "\n",
    "Slika 5: Reakcijski časi najboljših časov in njihovo povprečje\n",
    "\n",
    "### Povezava med rekordi in zunanjimi vplivi\n",
    "\n",
    "Vprašamo se lahko, kako določene dejavnike preračunati in upoštevati, da bi bili časi bolj primerljivi. Podobno se dogaja, na primer, pri smučarskih skokih, kjer hitrost vetra upoštevajo tako, da tekmovalcem dodajo točke, oziroma v primeru pomoči točke odbijejo. Ali je tovrstno popravljanje rezultatov sploh smiselno? Če primerjamo le čase znotraj iste skupine, torej skupine atletov, ki so tekli v natanko enakih pogojih, potem je odgovor gotovo negativen. Če pa nas zanima, kako se nek rezultat, dosežen na nekem mestu v določenih pogojih, primerja z nekim drugim rezultatom, ki je bil dosežen v popolnoma drugih pogojih, potem je odgovor zagotovo pritrdilen.\n",
    "\n",
    "Analiza izpred nekaj let je pokazala, da svetovni rekord Usaina Bolta na 200 m ni bil dejansko najhitrejši tek na 200 m, saj je drugi tekač tekel desetinko počasneje, njegov reakcijski čas pa je bil za več kot desetinko počasnejši. Zato smo za top 10 najboljših tekačev naredili podobno analizo. Vsem smo odšteli reakcijske čase in upoštevali tudi vetrno hitrost (vsi so imeli veter v hrbet, kar pomeni, da bi brez vetra tekli počasneje). Želeli smo upoštevati še uro teka in nadmorsko višino, vendar so predvidene anomalije tako majhne, da smo jih zanemarili.\n",
    "\n",
    "Iz grafa vidimo, da je trenutni rekorder zares tekel najboljši čas vseh časov, medtem ko to nikakor ne velja za drugouvrščenega. Tekel je namreč v popolnih pogojih, in če naredimo vetrno izravnavo, vidimo, da njegov čas pade šele na peto mesto. S tem smo dokazali pomembnost zunanjih vplivov.\n",
    "\n",
    "![UVP_seminarska](./comparison_plot.png)\n",
    "\n",
    "Slika 6: Primerjava registriranih časov in popravljenih časov\n",
    "\n",
    "## Zaključek\n",
    "\n",
    "V tej seminarski nalogi smo podrobno preučili različne dejavnike, ki vplivajo na progresijo svetovnih rekordov v šprintu na 100 metrov. Skozi analizo smo ugotovili, da izboljšave v tej disciplini niso le posledica boljše fizične pripravljenosti in tehnike tekačev, temveč tudi napredka v opremi, kakovosti tekaških stez ter razumevanja delovanja mišic in telesa. \n",
    "\n",
    "Geografska analiza je pokazala prevlado športnikov iz Združenih držav Amerike in Jamajke, kar lahko pripišemo tako sistematičnemu iskanju talentov v šolskem sistemu kot tudi morebitnim genetskim predispozicijam. Vpliv starosti je prav tako pomemben, saj smo ugotovili, da večina vrhunskih tekačev doseže svoj vrhunec med dvajsetim in tridesetim letom.\n",
    "\n",
    "Reakcijski čas se je izkazal kot ključni element v šprintu na 100 metrov, saj lahko že majhne razlike v reakciji ob startu odločajo o končnem rezultatu. Poleg tega smo dokazali, da zunanje okoliščine, kot so veter in nadmorska višina, pomembno vplivajo na dosežene rezultate, zato je potrebno pri primerjavi teh rezultatov upoštevati tudi te dejavnike.\n",
    "\n",
    "Zaključimo lahko, da je napredek v šprintu na 100 metrov rezultat kompleksnega spleta merljivih in nemerljivih dejavnikov, pri čemer je ključno razumevanje in optimizacija vseh teh elementov za dosego svetovnih rekordov. Meje človeških zmogljivosti se tako še naprej premikajo, a končnega odgovora na vprašanje, kje te meje ležijo, še ni mogoče podati.\n"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.10.2"
  }
 },
 "nbformat": 4,
 "nbformat_minor": 2
}
